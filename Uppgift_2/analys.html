<!DOCTYPE html>
<html lang="sv">
    <head>
        <meta charset="utf-8">
        <title>Analys av uppgift 2a - Enkla webbsidor</title>
    </head>
    <body style="margin: 2rem;">
        <h1>Analys av uppgift 2a - Enkla webbsidor</h1>
        Uppgift 1a - Analysera en webbplats
        Webbplats: https://www.ikea.com/se/sv/
        1 Syfte: Vad verkar webbplatsens syfte vara? Hur kommer du fram till det?
        Jag har valt IKEAs webbplats för att det är ett av Sveriges mest kända företag och är av kategori större. 
        Eftersom jag upplevt IKEA innan internet och var med när deras enda sätt att interagera med sina kunder var genom den populära IKEA-katalogen så är det kul att se hur dom har kvar lite av det tänk som fanns i katalogen. Detta syns i  inspirations-områden för till exempel kök, vardagsrum med mera på den digitala webbplatsen.
        Idag finns bara IKEA museum kvar där man kan hitta alla kataloger fram till och med 2021.

        Syftet med webbplatsen är i slutändan att kunder handlar IKEAs produkter. IKEA vill också inspirera, instruera och informera om sina produkter. Eftersom jag handlat via webbplatsen är det lätt att komma fram till vad platsen är till för. Man kan också läsa om IKEA på deras webbplats “Det här är IKEA” där man kan grotta ner sig i IKEAs vision, värderingar, affärside och mycket därtill. Kort och gott så är det en omfattande handelsplats.
        2 Målgrupp: Vilken målgrupp riktar sig webbplatsen till? Motivera ditt svar.

        Ytterligare en modell är att ordna webbplatsen utifrån är vad användaren vill göra [1], mitt svar på hur jag ser på detta.
        IKEA är som de flesta vet ett multinationellt företag som försöker vända sig till så bred kundgrupp och målgrupp som de bara kan. Det säljer allt som skulle kunna finnas i ett hem eller kontor, även tekniska saker så länge det är lite av en möbel. Ett exempel kan vara deras arbetslampa med trådlös laddning för mobiler. De har också ett stort utbud av växter med tillbehör. När det kommer till kök, finns typ allt mellan himmel och jord.
        Generellt vänder sig webbplatsen till en målgrupp som vill köpa inredning och möbler då IKEA är ett möbelvaruhus och man skulle kunna dela in dessa i två stora grupper.
        Företagskunder och privatkunder. Företagskunder har en egen flik i huvudnavigeringen (IKEA för företag). Här finns bland annat information om flera alternativ för finansiering och betalning som IKEA erbjuder företagskunder. 
        En annan typ av målgruppsindelning är att man kan handla efter rum. Allt mellan sovrum till sommarstuga. Detta är ett sätt att inspirera och få nya idéer som i slutändan kommer få målgruppen som är ute efter saker till uteplatsen eller balkongen att köpa något mer. 
        3 Navigering: Hur logisk är navigeringen på webbplatsen?

        En användare måste ju inte bara navigera mellan olika sidor på webbplatsen. [2], så detta kom jag fram till.
        IKEA har lagt ner mycket tid på sin navigering där de har en huvudnavigering i form av en megameny med åtta huvudingångar där var och en har flera undersidor som visas i någon form av länklista eller bildlista. 
        Förutom megamenyn så har IKEA lagt mycket tid på sin sökfunktion för att fort kunna navigera och hitta rätt produkt. Jag gissar att de har inspirerats av Googles sökfunktionalitet. Man kan till och med söka med hjälp av ett foto. Befinner man sig på någon kategori eller produkt kan man navigera sig fram via en filter-navigering för att hitta rätt produkt. Alla produktsidor har breadcrumb-navigering men även ett urval av relaterade produkter man kan navigera mellan.
        4 Bilder: Hur och varför används bilder på webbplatsen?

        Bilder är underutnyttjade på webben. Det är synd, eftersom bilder kan fylla många värdefulla funktioner på en webbplats [3], min iakttagelse om bilder.
        IKEAs webbplats skulle vara sämst i världen ;-) utan bilder skulle jag vilja påstå eftersom platsen bygger på att visa upp alla sina produkter. Det kräver oftast flera bilder tagna i olika vinklar för att visa produkten i sin helhet. Förutom produktbilder finns även bilder för att sätta ton och känsla för ett visst område och ge inspiration på alternativa placeringar och användning av deras produkter. Deras monteringsblad i form av PDF:er är alltid uppbyggda med bildspråk vilket är ekonomiskt smart då man slipper översätta till alla språk som finns i de länder som IKEA säljer sina produkter till.



        5 Tillgänglighet: Hur är tillgängligheten? Hur skulle t.ex. en synskadad uppfatta webbplatsen?
        Det finns flera tjänster som testar om webbplatsen följer WCAG [4], Jag valde att göra en tillgänglighetsanalys med Googles Accessibility verktyg Lighthouse och jag blev riktigt förvånad att ett så stort företag som IKEA inte fick bättre resultat. 88 av 100 vilket är ganska dåligt. Generellt tog webbplatsen för lång tid att ladda så Google kunde inte göra en fullständig rapport. 
        I rapporten nämns bland annat att vissa element med aria-regler inte har under-element med specifika roller som krävs för att skärmläsare ska kunna agera korrekt. Det finns även bilder utan alt taggar vilket betyder att en skärmläsare inte har en aning om vad som är på bilden. 
        Däremot finns även många rätt så som IKEAs logga som är omsluten med en länk-tagg och innehar ett korrekt aria-label med ett bra textinnehåll. Img-taggen har ett tomt alt innehåll vilket är bra då aria-label attributet har en beskrivning på var det är och var som händer (IKEA logotyp, gå till startsidan). 
        Jag testade att navigera lite med tangenterna och det fungerar generellt bra. De har till och med dolda knappar för att hoppa direkt till huvudmenyn eller in i en bildvisning när man navigerar men tabb-tangenten. Även ifall det är en rätt omfattande process med alla steg det innebär att slutligen handla en produkt så går det att komma till köpknappen bara genom att tabba sig dit efter att ha gjort massa tänkbara val. Riktigt utmanande att få till och godkänt för IKEA :-).

        Jag tror att en synskadad skulle kunna använda webbplatsen men det skulle nog krävas en hel del svordomar och en hel del testande innan ett köp blir av.
        6 Responsivitet: Är webbplatsen responsiv? Fungerar den på olika skärmstorlekar?

        Idealet är att göra webbsidor som överhuvudtaget inte har någon fast bredd, utan anpassar sig till fönsterstorleken [5], min utvärdering kring detta är följande att webbplatsen är responsiv och fungerar på olika skärmstorlekar. Den anpassas även utan omladdning av sidan. Jag har använt Google chromes "devTools" som kan emulera olika mobiler och skärmstorlekar. De onlineverktyg ni rekommenderade till denna fråga fungerade inte då Ikeas webbadress gav 404 svar och även sl.se. Kanske gjorde fel men Googles chromes devTools fungerade bra.   

        Referenslista

        [1] T. Sundström, "anvandbart.se," Uppgift eller mål | anvandbart.se, 2005 [Online]
        Tillgänglig: https://www.anvandbart.se/ab/uppgift-mal/.
        [Hämtad: 2024-09-09]
        [2] T. Sundström, "anvandbart.se," Navigation inom sidan | anvandbart.se, 2005 [Online]
        Tillgänglig: https://www.anvandbart.se/ab/sidnavigation/ .
        [Hämtad: 2024-09-09]

        [3] T. Sundström, "anvandbart.se," Använd bilder | anvandbart.se, 2005 [Online]
        Tillgänglig: http://www.anvandbart.se/ab/anvand-bilder .
        [Hämtad: 2024-09-09]
        [4] T. Sundström, "anvandbart.se," Tillgänglighetstester | anvandbart.se, 2005 [Online]
        Tillgänglig: https://www.anvandbart.se/ab/tillganglighetstester/.
        [Hämtad: 2024-09-09]
        [5] T. Sundström, "anvandbart.se," Gör inga antaganden om skärmens eller fönstrets 
        storlek | anvandbart.se, 2005 [Online]
        Tillgänglig: https://www.anvandbart.se/ab/antaganden-skarmstorlek/.
        [Hämtad: 2024-09-09]

        Med vänliga hälsningar
        Dag Fredriksson
        
        
        



    </body>
</html>